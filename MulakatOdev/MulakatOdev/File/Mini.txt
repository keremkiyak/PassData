Mini, 1959-2000 yılları arasında üretilen mini sınıf otomobil modelidir. Aracın orijinali 1960'larda bir İngiliz ikonu olarak kabul edilir.[2][3][4]
Araç, Sir Alec Issigonis tarafından tasarlanmıştır.[1][5] Mini ilk başta Austin ve Morris markaları altında satılmıştır. Araç üç büyük güncellemesi bulunmakta olup hatchback ile birlikte station wagon, sedan, kamyonet, van ve Moke adlı buggy modelleride üretilmiştir. Ayrıca sportif modelleri olan Mini Cooper ve Cooper S, başarılı birer ralli otomobileri olarak 1964, 1965 ve 1967 Monte Carlo rallilerini kazanmıştır.
1999 yılında yapılan bir ankete göre Ford Model T'den sonra 20. yüzyılın en etkileyici otomobili seçilmiştir.[6][7]
Aracın üretimi 2000 yılında durmuş olup 2001 yılında yerini tamamen yenilenen ikinci nesline bırakmıştır.
